 

2'1'

 

tum aggressus coniecturae vel ab aliis fidem non abrogari atque
adeo fieri cognoverim: utrum laetitiam voluptatemque maiorem
inde perceperim an iniquiore tulerim animo, quod nulla re nova
exprompta vestigia virorum doctorum a me premi me fugerit,
non habeo quod dicam.

Quorum in numero primum verba Bongarsii addo, qui in
commentario ad Iust. 1. I l, 1 sic scripsit: ,— Sallustii. cuius
studiosum fuisse Iustinum aut Trogum ipsum et hic locus et alii
satis indicant‘. De oratione autem nostra Gutschmidius in
commentatione iam super laudata (p. 189) profitetur: Auf die
Farbung einzelner Stellen der Rede mag iibrigens auch der Brief
des Mithridates an Arsaces bei Sallustius Einfluss gehabt haben;
man vergleiche etc.‚ quo dicto nonnullos inter se componit locos.
VVassii verba, quae in annotationibus ¹) in Sallustium, si occasio
tulerit, proposuit, paullo infra sequentur (cf. p. 90).

Haec certe sufficient, ut ad exquirendas similitudines progredi
audeam, quas intercedere et equidem sensi et quod alii iam antea
noverint gratulor. Quamquam re quidem orationem et epistulam
non plane concinere ex rerum condicione consentaneum videtur,
ratio tamen orationis eadem est atque epistulae et consilia Mithri-
datis in ambabus prolata nequaquam sunt diversa et imparia.

Primum revocemus in memoriam et computemus, quae in
tempora Sallustius epistulam imponat quomodoque ea enarret,
quatenus continuationem seriemque rerum e paucis fragmentis
nos cognoscere licet.

Mithridates, Ponti rex, dirimens pacem paulo ante conciliatam,
Romanos Nicomedis tertii, Bithynormn regis, testamento a. 75 a.
Chr. n. heredes scriptos aggressus erat, quorum proxima vicinia
ei metum iniecisset, ob quem filio Nysa orto, qui falsus neque
legitimus vulgo convincebatur, statim post patrem defunctum
faverat (Sall. h. Π 48. IV 61, 9. ed. Dietsch). Adversus eum in
Pontum L. Licinius Lucullus et M. Aurelius Cotta alter consul
cum classe in Propontidem missi sunt. Tam prospera autem belli
fortuna initio Mithridates usus est, ut Bithynia plane occupata
Cottae exiguas copias atque naves intra Chalcedonis muros et
portum perfugere cogeret, ubi obsedit (II 50. 52. 53). Eodem
cum Lucullus profectus esset, ubi viribus omnibus Romanorum
collatis, non in aspero atque invio agro Pontico longius sito de
summa rerum in belli eventum decerneret, rex obsidione desistens
Cyzicum cum copiis se convertit (III 13—15>‚ ut urbe expugnata
totam invaderet Asiam. Sed dum perseverans in oppugnatione urbis

¹) Quas cum aliis adiecit Sigbertus Havercampius Sallustii suae edi·
tioni. Amstelodami, Utraiecti, flagae Comitis 1742.
3

