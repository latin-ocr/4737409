 

31

quasi atque grave accessit testimonium Trogum ex Crispi histo-
riis hausisse.

Tota quaestio Sallustiusne fons fuerit, cum non praedicetur,
in suspenso prope erat relinquenda, nisi confessio illa omnem
nobis dubitationem praecidisset.

Sententiam meam si quis concedet —- et nunc debent sane
omnes concedere -—‚ id quoque mecum statuet, Mithridatis apud
Trogum orationem, quod attinet ad res grammaticas, cum eiusdem
apud Sallustium epistula non modo cohaerere, sed etiam con-
gruere. Obliquam Pompeium Trogum orationem exposuisse nobis
dicitur, quod contiones directas a Sallustio operi suo insertas
historiae modum excedentes non approbaverit. At oratio, quae
per quattuor capita non brevia decurrit, ultra modum nonne
egreditur? Quod exemplo Sallustiano esse elicitum quid est quod
negemus? Adiice autem, quod ille, cui obliquam totam orationem
componere placuit, immemor fuit propositi. Sententiae enim de
Sallustii Liviique dicendi genere illo ne te quidem assentiri est
mihi persuasum. Itaque quasi molestias orationis obliquae, si
longius extenditur, statim ipse demonstrare velit, saepius coeptam
constructionem neglegit transeundo ad orationem directam ita,
ut indicativum pro coniunctivo in enumeratione secundaria ponat,
nonnunquam etiam personam primam pro tertia exhibeat atque
pronomina primae et tertiae personae inter se permutem. Qui
. aliter Trogum, quod ab aliis postulabat, ut orationes scriberent
obliquas, id ipsum iusta ratione praestare non potuisse nobis in-
tellegendum est, quam ad verba Sallustii nimium sese applicavisse
multique fuisse laboris, quae in animo quasi insculpta habebat,
eorum memoriam tollere?

Iam vero quaestionem institutam, num oratio, quam Trogus
praebuit, ne dicam prorsus, sed imprimis certe Sallustii auctori-
tati debeatur, cum eo pervenisse arbitrer, ut cert-um aliquid de-
cerni potuerit, persequamur, qnae, quamquam et in verbis et in
rebus magna extat inter Trogum et Sallustium similitudo, tamen
quominus ad Sallustium sine ulla dubitatione referamus multae
res non tam obstant quam dehortantur, ne captatores non con-
iecturarum, sed nugarum esse videamur. Nihilo minus allaturus
sum locos hos sententiis verbisque consonos et congruentes, du-
bitans an ad unum omnes tam levis sint momenti, ut ne dicam
fieri non potuisse, sane verisimile non sit, quin modo hic modo
illic Trogus Sallustii vestigia presserit.

De hac inter eos concordia cf.

¹) Sic Fridericus Fischer 1. 1. p. 62.

