 

27

libris Appianum hausisse Reinhardus Iordan¹) opinatur. Atqui
Iustinus vel Pompeius Trogus, quamquam in prioribus capp. l.
XXXVIII animos nostros a Mithridate alienavit, tamen proce-
dente libro facere non potuerit, quin tali rerum gestarum expo-
sitione incorrupta fide, qualem apud Appianum legimus, addita
in orationem regis ad sollicitandas contra Romanos civitates huic
veritatis aliquam speciem imponendam fuisse cognoverit. Qua in
re facultatem et sollertiam scriptoris nostri laudare ac probare
debemus, qua adversarium ex ipsius iudicio quae facta sunt ex-
plicantem induxisse ei bene contigerit. Has autem res quam pe-
nitus Trogum praeter ceteros inspexisse putas, quem priorum
quidem Mithridatis imperii annorum historiam complexum esse ex
Iustini epitome elucet? Quae subesse videntur ei, quod a Trogo
solo orationi interpositum est, quod apud Sallustium non extat
neque extare potest, cum ut regem cum Romanis iam congressum
describeret sibi proposuit. Apud hunc enim agebatur, num Mithri-
dates multis fortunae acerbitatibus acceptis Parthorum regem ad
societatem commoveret, quo bellum recollectis viribus de integro
exoriretur. Itaque postquam belli originem breviter astrinxit,
quomodo adhuc gestum sit, narravit ita illustrans, ut procul abesse
non potuisset, quin Part-hos societate et foedere sibi adiungeret.
Contra pericula autem, quae instare regi Mithridates affirmat, a
Trogo praedicanda erat belli condicio facilis et expedita, in qua
nimium depingenda non perquam exiguum sapit (cf. cap. 4, 5--1o.
7, 6 —8.).

Qui scriptores nostros inter se propter hos, quos modo attuli,
locos certare praetendit, meminerit hasce discrepantias nunquam
prorsus vitari posse ab historico, qui alterius relationem non de-
scribere, sed convertere in rem suam sibi proposuerit. Talia
nihil valent, dum cetera mira concordia extant. Quae qui neglegens
alterum ex altero rerum scriptorem hausisse negat, rationem et
modum eorum, qui historias componunt, nescire putandus est.

Ut summarium traditionis Sallustianae Trogum praebere
suspicari liceat, eo quoque adducimur, quod nonnulla congrua
verba ex oratione epistulaque apponere possumus; sed de iis
scrupulos me stimulare ac pungere non neg0, ne forti magis quam
scriptoris consilio debeantur.

Age vero conferas:

Sall. ’ = .
ξ 13; Marcum Cottam . . . apud c. 4, 4: quluztt in Bithynia
Chalcedona fudi terra. Aquilium et Maltinum in Cappa·

docia fuderint.

¹) Reinh. Iordan <le fontibus Appiani in bellis Mithridaticis enarran-
dis Gottingae 1872. .

 

